Projekt 1 - Pizza

## 1.Vezetői összefoglaló 

  A StacionáriusPont nevű csapat feladata, egy olyan alkalmazás fejlesztése, mellyel egy pizzázó mindennapjai vállnak könnyebbé és          gördülékenyebbé. Az alkalmazás feladatai közé tartoznak a rendelések, illetve vevők nyilvántartása és kezelése, statisztikák elkészítése a  megrendelő elvárásainak megfelelően. Mivel szolgáltatást nyújtanak így érthető módon a megrendelő nem szeretne lemaradni a versenytársaitól. A vállalkozás dinamikusan fejlődik ezért várhatóan az alkalmazás átadását követően további igények fognak felmerülni. Az elvárásokat és a megvalósítandó feladatokat figyelembe véve a projektet HTML, CSS illetve JavaScrtipt technológiák segítségével kívánjuk megvalósítani.

## 2.Jelenlegi helyzet leírása 

  Jelenleg a pizzázóban a rendeléseket egy apró lapra írják fel és próbálják meg eljuttatni a konyhába, ahol látják, hogy milyen pizzát kell elkészíteniük. Ez a módszer eléggé lassú, emberi hibából adódóan voltak már félreértések a rendelt termékkel kapcsolatban, ezért van szükség az alkalmazásra. A megrendelő tudja, hogy a vetélytársak nem régiben fektettek be egy hasonló alkalmazásba. Aminek köszönhetően látványosan fellendült a forgalma, gördülékenyebben mennek az üzleti folyamatok és kevesebb a félreértés. Jelenleg a pizzázó nem tárol semmilyen adatot a forgalomra illetve a fogyasztókra vonatkozóan, nem tudnak statisztikákat készíteni a legnépszerűbb illetve a legnépszerűtlenebb termékeikről, valamint nem tudnak törzsvásárlói akciókat adni, mert nem tudják a vevőiket. A menü  jelenleg csak az étlapon elérhető, amit akkor lát meg a vásárló ha bemegy a pizzázóba, szórólapokat szoktak szétküldeni 1-2 havonta amin látható az aktuális választék. A kimutatásokat, fizetések meghatározását emberek, papíron készítik el, amellyel az a probléma, hogy eléggé lasú, sok hibalehetőség van benne. 
A futároknál is volt már félreértés a régi papiros megoldás miatt, rossz pizzát vittek a megadott címre, a rendelést felvevő csúnyán írta fel a címet, a futárnak vissza kellett jönnie, egyeztetni a félreértések elkerülése érdekében. A konyhán a "szakácsok" nem tudják teljes egészében számon tartani a hozzávalókat, előfordult már olyan, hogy egy rendelés teljesitése közepén derült ki, hogy nem volt egy hozzávaló, igy akkor, a pizza készítés közepette kellett gyorsan beszerezni az adott terméket.
